Viikko 7 tehtävä 5: Kalle Ilveksen kandidaattityö Scrumban-menetelmän käyttö ketterässä ohjelmistokehityksessä

Ilves käsittelee kandidaattityössään ketteriä ohjelmistokehityksen menetelmiä Scrumia, Kanbania ja näiden yhdistelmää, Scrumbania. Scrum on ketterä ohjelmistokehitysmenetelmä, joka sai alkunsa 1990-luvulla. Scrumiin kuuluu työn eteneminen iteraatioissa eli sprinteissä sekä kolmen-kuuden hengen itseorganisoituva kehitysryhmä. Kanban on ketterä ohjelmistokehitysmenetelmä, joka ohjaa kehitysryhmää visualisoimaan työnkulkua ja rajoittamaan keskeneräisen työn määrää. Työnkulkua visualisoidaan kanban-taulun avulla. Kanban-taulu sisältää jonoja, kuten “kuittaamatta” ja “valmis” sekä kehitysryhmän tehtävät, jotka siirtyvät jonojen välillä, kunnes valmistuvat. Scrumin ja Kanbanin puutteiden ja yhtäläisyyksien pohjalta kehitettiin Scrumban-menetelmä. Tässä kandidaattityössä esiteltiin kaksi tapausta, missä oltiin siirrytty Scrumista ja/tai Kanbanista Scrumbaniin pääasiassa positiivisin kokemuksin. Kaikki ohjelmistokehitysprojektit ovat erilaisia ja erilaiset ketterät ohjelmistokehitysmenetelmät ovat työkaluja, jotka auttavat prosessin kehittämisessä.  

