#Retrospektiivi

Pidimme miniprojektiryhmämme kanssa retrospektiivin projektin ensimmäisen printin jälkeen. Valitsimme tekniikaksi Start, Stop, Continue, More of, Less of Wheel-tekniikan, sillä se tuntui soveltuvan parhaiten etätyöskentelyyn. Monet retrospektiivitekniikoista vaikuttavat toimivan parhaiten, kun tiimi voisi kokeutua yhteiseen tilaan. Etätyöskentelyssä menetelmiä joutuu hieman soveltamaan. Päädyimme toteuttamaan retrospektiivin vain keskustelemalla Zoomissa ja samalla yksi teki muistiinpanoja.

Koska pidimme retron zoomissa, etenimme Wheelissä kategoria kategorialta. Ehdottomasti eniten kommentteja tuli Start- ja Continue-kategorioihin. Kaikkiin kategorioihin tuli todella hyviä huomioita ja välillä keskusteltiin laajemminkin mm. tiimin työtavoista. Koin, että retrospektiivistä oli paljon hyötyä. Puhuimme retrossa paljon siitä, miten voisimme suunnitella sprinttiä paremmin ja mitä parannuksia tulisi tehdä backlogeihin. Pidimme seuraavan sprintin suunnittelupalaverin heti retrospektiivin jälkeen ja otimme keskustelusta nousseet asiat huomioon. Nyt sprintin edetessä, olen huomannut, että tässä sprintissä työskentely on ollut huomattavasti edellistä sprinttiä helpompaa, sillä onnistuimme suunnittelussa sekä backlogien laatimisessa paremmin. Uskon, että retrospektiivissä käymämme keskustelu vaikutti siihen. 
